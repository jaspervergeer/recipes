Komkommersoep met koriander

Menugang: Voorgerecht 
Keuken: - 
Soort: - 
Type: Soep 
Bron: Henja Schneider 
Kenmerken: 
Ingrediënten
7½ dl krachtige kippenbouillon (mag van een blokje; als u eigengemaakte gebruikt, zorg dan dat hij goed is ontvet; groentebouillon is ook goed) 
4 sjalotten 
2 komkommers 
2½ dl crème fraîche 
5 dl (biologische) yoghurt 
2 theelepels kerriepoeder 
4 eetlepels gehakte verse koriander 
4 eetlepels gehakte verse munt 
tabasco naar smaak 
zout 
zwarte peper uit de molen 
Bereiding
Pel de sjalotten en hak ze zo fijn mogelijk. 
Schil de komkommers, halveer ze, ontdoe ze van de pitjes en snijd ze in blokjes. 
Draai ze door de groentemolen met de grove schijf of hak ze kort in de keukenmachine. 
Doe ze over in een slakom en voeg er de sjalotten, de crème fraîche, de yoghurt en het kerriepoeder aan toe. 
Meng alles goed en breng het mengsel op smaak met tabasco, zout en peper uit de molen. 
Roer er de kippenbouillon (of, als u het vegetarisch wilt houden, de groentebouillon) door en zet de soep, liefst tot de volgende dag, in de koelkast.
Roer er vlak voor het serveren de koriander en de munt en eventueel nog wat zout of peper door. 
En dan een aardbeiensoeptoetje in dezelfde sfeer. 
Draai 1 kg aardbeien door de groentemolen met de grove schijf (of hak ze in de keukenmachine) en roer er 2½ dl crème fraîche, 80 g suiker, het sap van½ citroen en naar smaak kaneel door. 
Zet het mengsel in de koelkast, doe het vlak voor het serveren in hoge glazen en garneer het met een paar blaadjes verse munt, niet alleen voor het mooi, maar ook voor de smaak. 
Info: een recept uit de serie groentemolensoepen: Gekoelde komkommersoep met koriander, ofwel superzomereten: veel vocht, weinig werk en zeer verfrissend. 